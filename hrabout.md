# Chemical synthesis of plasmonic metal nanoparticles and their characterization


[About the project](./readme.md)

[O projektu (HR)](./hrabout.md)

[Contact](./contact.md)

## Dobrodošli na Internet stranicu projekta "Chemical synthesis of plasmonic metal nanoparticles and their characterization" ("Kemijska sinteza plazmonskih metalnih nanočestica i njihova karakterizacija").

### Osnovne informacije o projektu:

- trajanje projekta: 1. Srpnja do 1. Prosinca 2019. (6 mjeseci)
- vrijednost projekta: 59,000.00 HRK
- ljudi:  
[Ivana Fabijanić](https://www.irb.hr/O-IRB-u/Ljudi/Ivana-Fabijanic) sa [Instituta Ruđer Bošković](https://www.irb.hr/) (voditelj projekta),  
[Neus Gomez Bastús](https://icn2.cat/en/staff-directory?member=186) sa [Institut Català de Nanociència i Nanotecnologia](https://icn2.cat/en/about-icn2) (project co-leader)

![UKF](./logos/znanjepomoc.jpg) 

#### Projekt je financiran od strane [Fonda "Jedinstvo uz pomoć znanja"](http://ukf.hr/).

![IRB](./logos/irb.svg)  

Institut Ruđer Bošković je nositelj projekta.

![KCL](./logos/KCLlogo130.gif)

Institut Català de Nanociència i Nanotecnologia je partnerska organizacija u inozemstvu na kojoj će voditelj projekta, uz mentorstvo ko-voditelja, steći nova znanja i vještine potrebne za uspješan završetak projekta.

### Sažetak projekta:
Predloženi projekt „Kemijska sinteza plazmonskih metalnih nanočestica i njihova karakterizacija“ ima nekoliko ciljeva. Jedan od njih je utvrđivanje uvjeta sinteza za dobivanje stabilnih otopina nanočestica plemenitih metala poput srebra, zlata i platine sa ciljem dobivanja homogenih otopina nanokocki, nanosfera, šupljih nanočestica i legura s uskom distribucijom veličine. Važan čimbenik je određivanje relevantnih parametara za dobivanje ciljanih svojstava i uspostavljanje ponovljive rutine sinteze s posebnim interesom za pripravu šupljih nanočestica plemenitih metala. Drugi cilj je upoznavanje s dostupnim metodama karakterizacije nanočestica plemenitih metala, uključujući interpretaciju dobivenih rezultata i stjecanje (barem djelomično) rutine u analizi. Treći je cilj jačanje suradnje između grupa i definiranje zajedničkog područja interesa. U sklopu projekta, bit će prenijeto znanje o EFAD metodi na Catalan Institute of Nanoscience and Nanotechnology, a znanje o kemijskoj sintezi nanočestica plemenitih metala na Institut Ruđer Bošković (IRB). Sa stečenim znanjem će biti moguće pripremiti nanočestice plemenitih metala na zahtjev na IRB-u, što je posebno važno u slučaju kada nanočestice aglomeriraju u relativno kratkom vremenu. Pripremljene otopine nanočestica plemenitih metala koristit će se za mikro- i nano-strukturiranje za potencijalnu izradu senzora, valovoda, mikroelektronike i optičkih čipova. Iskustvo stečeno na Catalan Institute of Nanoscience and Nanotechnology proširiti će se na IRB, čime će se povećati konkurentnost u znanstvenim aktivnostima, s ciljem otvaranja mogućnosti financiranja novih zanimljivih projekata u budućnosti. Budući da postoji potreba za otopinama nanočestica plemenitih metala, postoji i mogućnost komercijalizacije, tj. pružanje usluga sinteza nanočestica zainteresiranim laboratorijima, fakultetima i institutima u Republici Hrvatskoj, čime bi se proširila suradnja i komercijalizacijski potencijal IRB grupe.
